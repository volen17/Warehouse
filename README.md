# Warehouse
Част от проекти по Обектно-ориентирано програмиране

## Склад
Програма, реализираща информационна система, обслужваща склад. Програмата съхранява и обработва данните за наличността в склада във файл.

За всеки продукт се съхранява следната информация:

 - име (описание на продукта, символен низ с произволна дължина)
 - срок на годност
 - дата на постъпване в склада
 - име на производител
 - мерна единица (килограми, литри)
 - налично количество
 - местоположение (секция/рафт/номер)
 - в началото складът е празен и различно количество стока заема различно по обем място
 - коментар (свободен текст)

След като приложението отвори даден файл, то извършва посочените по-долу операции, в допълнение на общите операции (open, close, save, save as, help и exit):


### print
Извежда информация за наличните продукти в склада
### add
Добавя нов продукт в склада в диалогов режим, като въвежда всички данни за продукта и ги проверява за коректност. При добавянето на продукта се спазват следните правила:
 - ако нов продукт е с различен срок на годност от вече съществуващ едноименен продукт, той да бъде поставен на различно място
 - ако имате достатъчно място, еднакви продукти с един и същи срок на годност да бъдат поставени на едно и също място
 - при извеждане на списъка с налични продукти да се изведе общото количество на едноименните продукти, независимо от срока им на годност

### remove 
Изважда продукт от склада в диалогов режим:
 - по дадено име и количество изважда съответните продукти от склада и извежда информацията за продукта и къде се е намирал
 - при наличие на повече от една партида, първо намалява тази със най-скоро изтичащ срок на годност, тогава във информацията за извършеното действие се отбелязва количеството и мястото на всяка от партидите, които сме намалили
 - в случай на опит за изваждане на повече от наличното да се дава информация на потребителя за наличността на продукта и срока на годност на партидите и възможност да реши дали все пак не иска да извади това което е останало

### log <from> <to>
Извежда справка за всички промени в наличността в периода от дата <from> до дата <to>, включително зареждания и извеждания на стоки.

### clean
Разчиства склада от всички стоки, на които е изтекъл или предстои скоро да изтече срока на годност, като извежда информация за разчистените стоки

## Бонус:
по въведен продукт и неговата цена, за брой или съответно килограм, се пресметват загубите за даден от потребителя период (изхвърленото количество продукт със развален срок на годност)
